# Követelményspecifikáció

## 02. Vágyálomrendszer
Projektünk célja egy olyan gyűjtő weboldalt létrehozni, amely startup vállalkozások weboldalait foglalja magában. Ezek olyan weboldalak, melyek nemcsak tájékoztatnak, hanem valamilyen szolgáltatást is nyújtanak. Ez a szolgáltatás leggyakrabban online vásárlási lehetőség, de nyújthatnak egyéb online igénybe vehető szolgáltatásokat is, melyek lehetnek ingyenesek vagy díjkötelesek egyaránt. Manapság, a járvány idején a vállalkozásoknak nehéz érvényesülniük, tevékenységeiket javarészt interneten keresztül kell végezniük. Az internetes vásárlások és szolgáltatások igénybevételének száma emiatt ugrásszerűen megnőtt, bár eddig is nagyon népszerűek voltak. Weboldalunk a kezdő vállalkozásoknak nyújt segítséget azáltal, hogy egy helyen elérhetővé teszi őket. Fejlesztőink bármilyen, igényeknek megfelelő design-nal létrehozzák a megrendelő oldalát, itt nem kell egy sablonos felépítéshez vagy stílushoz alkalmazkodni, ezek az aloldalak lehetnek teljesen különbözőek, ahogyan funkcióik egyaránt lehetnek változatosak. A weboldalról menüpontokba rendezve érhetőek el a különbőző aloldalak, és ahogyan növekszik ezek száma, egyre több kategóriát alakítunk ki a könnyebb böngészhetőség érdekében. A főoldalon megtalálható minden információ rólunk, többek között az irodánk elérhetőségei, üzenetküldés a fejlesztőknek, linkek a közösségi oldalakra. A többi menüpont viszont mind a megrendelőinké, illetve az ő oldalaiké. A mi weboldalunk arculata tükrözi céljainkat: lehetőséget teremteni kisvállalkozásoknak a felemelkedésre, ezért logónk és nevünk az indián Eagle Flies, ami szerintünk ezt jól kifejezi.